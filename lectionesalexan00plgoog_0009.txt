Vir summe reverende!

Miraberis inspecto et perlustrato hoc libello , quid
sit , quod Tuum nomen apud litteratores tam novi quam
antiqui orbis clarum in eius fronte posuerim. Capta-
tionem benevolentiae interpretaberis , qua Tibi Tuoque
praeiudicio hoc opusculum insinuetur, nec magnopere
impedio. Quid enim exoptatius , quid commendabilius
mihi contingere, quid ut coeptis gnaviter insistam, effi-
cacius me incitare possit, quam Tuus tanti viri assen-
sus? Sed eius impetrandi adeo exigua spes est, ut
quaevis contraria exspectem. Nihilo minus permagni
refert ad omnem antiquitatem Hebraicam recte aesti-
mandam, quid statuatur de triplici recensione Penta-
teuchi , Alexandrina, Samaritana, Masorethica: estque
ea res, me iudice, adeo non confecta, ut antiquae liti
novam materiem subiiciendam putaverim. Mil-amne, si
hunc libellum Tibi, qui hac de re gravem sententiam

pronuntiasti, Tibi inquam primo obtulerim? Tu sane,

